<!DOCTYPE html>
<html>
<head>
	<title>Ghazal</title>
	<link rel="stylesheet" type="text/css" href="style2.css">
</head>
<body><center>
	<p>umr guzregī imtihān meñ kyā 

daaġh hī deñge mujh ko daan meñ kyā</p>
<p>merī har baat be-asar hī rahī 

naqs hai kuchh mire bayān meñ kyā</p>
<p>mujh ko to koī Toktā bhī nahīñ 

yahī hotā hai ḳhāndān meñ kyā</p>
<p>apnī mahrūmiyāñ chhupāte haiñ 

ham ġharīboñ kī ān-bān meñ kyā</p>
<p>ḳhud ko jaanā judā zamāne se 

aa gayā thā mire gumān meñ kyā</p>
<p>shaam hī se dukān-e-dīd hai band 

nahīñ nuqsān tak dukān meñ kyā</p>
<p>hai nasīm-e-bahār gard-ālūd 

ḳhaak uḌtī hai us makān meñ kyā</p>
<p>ye mujhe chain kyuuñ nahīñ paḌtā 

ek hī shaḳhs thā jahān meñ kyā</p>
</center>

</body>
</html>