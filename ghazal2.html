<!DOCTYPE html>
<html>
<head>
	<title>ghazal</title>
	<link rel="stylesheet" type="text/css" href="style2.css">
</head>
<body><center>
	<p>be-qarārī sī be-qarārī hai 

vasl hai aur firāq taarī hai</p>
<p>jo guzārī na jā sakī ham se 

ham ne vo zindagī guzārī hai</p>
<p>nighare kyā hue ki logoñ par 

apnā saaya bhī ab to bhārī hai</p>
<p>bin tumhāre kabhī nahīñ aa.ī 

kyā mirī niiñd bhī tumhārī hai</p>
<p>aap meñ kaise aa.uuñ maiñ tujh bin 

saañs jo chal rahī hai aarī hai</p>
<p>us se kahiyo ki dil kī galiyoñ meñ 

raat din terī intizārī hai</p>
<P>ḳhush rahe tū ki zindagī apnī 

umr bhar kī umīd-vārī hai</P>
</center>
</body>
</html>